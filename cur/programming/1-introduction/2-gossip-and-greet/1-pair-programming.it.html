<!DOCTYPE html>
<html lang="it">
	<head>
		<meta charset="utf-8">
		<script type="text/javascript" src="/bjc-r-ita/llab/loader.js"></script>
		<title>Unità 1 Laboratorio 2: Conversazioni, Pagina 1</title>
	</head>

	<body>
		<h2>Programmazione in coppia</h2>

		<div class="learn">
			<p><strong>In questa pagina</strong>, impareremo a collaborare usando la programmazione in coppia.</p>
		</div>

		<p>Nei primi giorni dei computer, programmare era un'attività individuale. Prima pensavi al programma che volevi realizzare e poi era il momento di sedersi e scrivere codice.</p>
		<p>I programmi di oggi sono molto più complessi. Interfacce grafiche, interazione con server su Internet, internazionalizzazione, sicurezza contro attacchi di malware e molti altri requisiti fanno parte di uno sviluppo software serio e il motivo per cui un programma probabilmente avrà <em>centinaia</em> di autori.</p>
		<p>Questo significa che oggi le <em>competenze di collaborazione</em> sono importanti quanto quelle di programmazione. Anche se non finisci per lavorare come programmatore, la collaborazione fa parte della maggior parte dei lavori.</p>
		<div class="ap-standard">CRD-1.B.2</div>
		<p>Esistono diversi modi per organizzare la collaborazione. In questo corso useremo una tecnica chiamata <a href="https://it.wikipedia.org/wiki/Programmazione_in_coppia" title="Wikipedia: Programmazione in coppia" target="_blank"><em>programmazione in coppia</em></a>&mdash;scrivere programmi in team di due persone. Uno dei membri del team, il <em>driver</em>, controlla il computer. L'altro, il <em>navigator</em>, aiuta a individuare gli errori e a controllare come il codice che si scrive si adatti al piano generale. Il navigator legge ad alta voce le istruzioni che compaiono nella pagina del laboratorio. Cercheremo un tempo equo per ciascun ruolo, cambiando funzione ogni cinque minuti.</p>

		<div class="takeNote">
			<h3 class="box-head">Come <em>non</em> fare programmazione in coppia:</h3>
			<p>Uno dei grandi errori nella programmazione in coppia è che il navigator si allontani e lasci che il driver faccia tutto il lavoro. Il navigator deve prestare attenzione, altrimenti si finisce solo per alternarsi nel fare il lavoro invece di sfruttare il beneficio della coppia.</p>
		</div>

		<h4>Come collaborare nella programmazione in coppia</h4>
		<div class="ap-standard">CRD-1.C.1</div>
		<p>
			<ul>
				<li><strong>Comunicate attivamente.</strong> Il driver deve spiegare continuamente il motivo per cui usa ogni blocco. Il navigator deve interrompere con domande come: E se lo facessimo in un altro modo? Come può questo programma evitare questo o quell'errore? Non dovremmo gestire questo requisito e quell'altro allo stesso tempo? Stiamo ripetendo molto questa sequenza di codice, possiamo mettere il codice in un blocco e poi usare quel blocco in punti diversi?</li>
				<li><strong>Ascoltate l'altro.</strong> Provate a capire cosa pensa il vostro compagno prima di confutare.</li>
				<li><strong>Lavorate in squadra.</strong> Non mettetevi sulla difensiva quando ricevete suggerimenti; ricordate che nessuno scrive il codice perfetto al primo colpo. Il <em>lavoro</em> del navigator è trovare problemi nel codice del driver e, quando scambierete i ruoli, il nuovo navigator farà la stessa cosa. Ricordate che è un lavoro di squadra, non una competizione.</li>
				<li><strong>Cercate un consenso.</strong> Evitate di contrattare; se avete un'opinione diversa su come risolvere un compito, non dite "va bene, lo fai a modo tuo se mi lasci fare quest'altro problema a modo mio". Entrambi dovete ascoltare i <em>ragionamenti</em> dell'altro e lavorare insieme per trovare una soluzione che soddisfi entrambi.</li>
				<li><strong>Dite ciò che pensate e trovate un accordo.</strong> Non significa che dovreste <em>cercare</em> il disaccordo continuamente, ma se succede potete comunque restare amici. Risolvete il conflitto ascoltando e comprendendo il vostro compagno, invece di discutere o cedere solo per finire in fretta.</li>
				<li><strong>Alternatevi indipendentemente dall'esperienza.</strong> Non lasciate che il programmatore più esperto travolga l'altro. Assicuratevi che entrambi si sentano a proprio agio a contribuire in ciascun ruolo. Risolvere un problema in gruppo è quasi sempre meglio che farlo individualmente.</li>
			</ul>
		</p>

		<p>
			In questa prima unità useremo questi simboli come riferimento per ricordarvi quando scambiare ruolo in un momento specifico del laboratorio. Dopo questa unità, dovrete ricordare di scambiarvi ogni cinque minuti.<br />
			<img class="indent" src="/bjc-r-ita/img/icons/pair-programming-swap.it.png" alt="Scambio nella programmazione in coppia" title="Scambio nella programmazione in coppia">
			<img class="indent" src="/bjc-r-ita/img/icons/pair-programming-swap-mini.png" alt="Scambio programmazione in coppia" title="Scambio nella programmazione in coppia">
		</p>

		<div class="forYouToDo">
			<div class="ap-standard">CRD-1.C</div>
			 <ol start="1">
				<li>Il docente ti consegnerà le istruzioni per il gioco: Perduti sulla Luna.</li>
			</ol>
		</div>


	</body>
</html>
